---
title: 用药用方辨
date: 2019-08-23 21:26:52
tags:
---
先尝试着收集一些用药的文章，以备参考。

《脾胃论》-君臣佐使法 (李东垣)
> 《至真要大论》云∶有毒无毒，所治为主。主病者为君，佐君者为臣，应臣者为使。一法，力大者为君。凡药之所用，皆以气味为主，补泻在味，随时换气。气薄者，为阳中之阴，气浓者，为阳中之阳；味薄者，为阴中之阳，味浓者，为阴中之阴。辛、甘、淡中热者，为阳中之阳，辛、甘、淡中寒者，为阳中之阴；酸、苦咸之寒者，为阴中之阴，酸、苦、咸之热者，为阴中之阳。夫辛、甘、淡、酸、苦、咸，乃味之阴阳，又为地之阴阳也；温、凉、寒、热，乃气之阴阳，又为天之阴阳也。气味生成，而阴阳造化之机存焉。一物之内，气味兼有，一药之中，理性具焉，主对治疗，由是而出。假令治表实，麻黄、葛根；表虚，桂枝、黄芪。里实，枳实、大黄；里虚，人参、芍药。热者，黄芩、黄连；寒者，干姜、附君药，分两最多，臣药次之，使药又次之，不可令臣过于君，君臣有序，相与宣摄，则可以御邪除病矣。如《伤寒论》云∶阳脉涩，阴脉弦，法当腹中急痛。以芍药之酸，于土中泻木为君；饴糖、炙甘草甘温补脾养胃为臣。水挟木势亦来侮土，故脉弦而腹痛，肉桂大辛热，佐芍药以退寒水。姜、枣甘辛温，发散阳气，行于经脉皮毛为使。建中之名，于此见焉。


《卫生宝鉴》-用药用方辨 (罗天益)
> 仲景治表虚．制桂枝汤．桂枝味辛热发散．助阳体轻．本乎天者亲上．故桂枝为君．芍药、甘草佐之．阳脉涩．阴脉弦．法当腹中急痛．仲景制小建中汤．芍药味酸寒．主收补中．本乎地者亲下．故芍药为君．官桂、甘草佐之．一则治表虚．一则治里虚．各言其主用也．后之人用古方者．触类而长之．则知其本而不至于差误矣．
